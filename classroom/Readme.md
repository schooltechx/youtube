# ที่มาจากโพสในกลุ่ม Facebook
เนื่องจากคำถามวิธีการเริ่มต้นเขียนโปรแกรมมาเรื่อยๆเลย ถี่จนคนในกลุ่มชักเบื่อที่จะตอบแล้ว
ผมเลยคิดว่าจะสอนเขียนโปรแกรมให้ฟรี ทำเป็นเวปแอป เริ่มจากพื้นฐานว่าโปรแกรมทำงานยังไง, HTML, JavaScript, API, ฐานข้อมูล, Linux ฯลฯ จะได้มีความรู้เพียงพอที่ศึกษาต่อเองได้ ผมเลือกหัวข้อที่สอน ไม่สามารถเลือกเองได้ ต้องมีคอมพิวเตอร์พร้อมเรียน มีข้อแม้ว่า ถ้าพอมีความรู้แล้วจะกลับไปช่วยสังคม ช่วยตอบคำถาม หรือสอนคนคนอื่นต่อไป ผมวางแผนไว้ว่าจะสอนช่วงกลางคืนหรือวันหยุด ไม่เกิน หนึ่งชั่วโมงครึ่งต่อครั้ง มีการบ้านให้ ถ้าเรียนไปแล้วไปต่อไม่ได้ด้วยเหตุใดก็ตามๆ อย่าหายไปเฉยๆให้มาคุยกัน เผื่อต้องปรับปรุงหลักสูตร หรือแยกห้องเรียน (ผมกำลังพัฒนาทักษะการสอนของผมด้วย) คงไม่ได้บริการดีเท่าเรียนแบบจ่ายเงินนะครับ ทิ้งคำถามไว้ได้ จะตอบคำถามในเวลาเรียนหรือว่างเท่านั้น

# ข้อตกลงในการเข้าเรียน
- จะเรียนได้จนจบ ทำการบ้าน และรับเงื่อนไขของชั้นเรียนได้ ถ้าติดข้อไหนขอให้รอโอกาสหน้าคอร์สใหม่ที่เหมาะสมออกมาครับ
- เมื่อเรียนรู้จงมีน้ำใจนำความรู้ไปเผยแพร่ สอนคนอื่น
- จำเป็นต้องมีเวลาเรียนในวันหยุด และกลางคืน ไม่ค่อยมีเวลาอย่ามาครับ จะทำให้จัดเวลาเรียนยาก
- อย่าเห็นว่าเรียนฟรีสมัครทิ้งไว้ไม่รับผิดชอบไม่ตามงาน คนสอนเหนื่อยครับ 
- ตั้งใจที่จะพัฒนาตัวเองไม่ใช่แค่รู้สึกอยากเก่ง ไม่อายที่จะบอกว่าไม่รู้
- การเรียนจะใช้ชุดเครื่องมือของ Google Workspace Gmail,Classroom,Chat,Calendar เพื่อตรวจสอบข่าวสารห้องเรียน ควรลงแอปบนมือถือไว้เลย 
- มีคอมพิวเตอร์ที่สามารถต่ออินเตอร์เน็ตได้ RAM อย่างน้อย 4GB จะให้ดีคือ 8GB ขึ้นไปมี SSD
- ความเร็วในการสอนขึ้นกับความสามารถในการส่งงานของคนส่วนใหญ่ในห้อง ควรส่งงานให้ดีและเร็วที่สุด ให้คิดไว้ว่ากำหนดส่งงานคือยังเวลาพอรับได้สำหรับการส่งงาน ถ้าส่งเกินคือแย่แล้วครับ
- เป็นสิทธิ์ของผู้สอนที่จะตัดสินใจว่านักเรียนสามารถเรียนต่อได้หรือไม่ ถ้านักเรียนต้องการจะเลิกเรียนให้ติดต่อ แจ้งเหตุผล เพื่อที่จะได้นำข้อมูลไปปรับปรุงการเรียนการสอนต่อไป อย่าหายไปเฉยๆครับ
- ผู้สอนจะใช้เวลาว่างส่วนตัวเท่าที่มีในการสอนครับ เนื่องจากมีภาระหน้าที่การทำงานประจำอยู่ อาจจะไม่สะดวกบ้าง
- การส่งงานอาจจะใช้การ capture หน้าจอมาส่ง หรือทำตามที่ระบุไว้ในใบงานครับ
- คนที่มาทีหลังต้องการเข้าชั้นเรียนให้ทำการบ้านให้ทันคนในห้องและคุยกับผมก่อน ถึงจะเข้าเรียนได้ครับ

# ชั้นเรียน
ตอนนี้แบ่งผู้เรียนเป็นสองระดับ เลือกเรียนห้องใดห้องหนึ่งให้ตรงกับความรู้ของตนเอง ทั้งสองห้องเรียน สำหรับผู้เริ่มต้น ที่ไปต่อไม่ถูกเท่านั้นครับ เรียนแบบพื้นฐานสุดๆ ไม่ใช่ห้องเรียนเสริมประสบการณ์ คนที่พอจะเรียนด้วยตัวเอง หรือทำได้แล้วจะเสียเวลาเปล่าครับ และกรุณาอย่ามาเรียนเล่นๆ ด้วยความอยากรู้อยากเห็นนะครับ ผมค่อนข้างเหนื่อยกับหลายๆคนที่ทำแบบนี้ ถ้าอยากรู้เนื้อหาการสอนให้เข้าไปดูรายละเอียดด้านล่างครับ บางคนที่ผมทักไปเพราะคิดว่าน่าจะเหมาะกับการมาเรียน ส่วนคนที่ตามมากรุณาอ่านให้ละเอียดด้วยครับ 
- [ห้องเรียน IT กุ๊กไก่](./kookkai-IT-classroom/)
- [ห้องเรียน กำลังพัฒนา(ตัวเอง)](./self-improvement-classroom/)

# เพิ่มเติม
ทั้งสองห้องจะได้ทำเวป จึงจำเป็นต้องเตรียมเครื่อง และมีความเข้าใจ HTML พื้นฐานกันก่อน
- ติดตั้ง Visual Studio Code, Git, Windows Terminal
- [มาเรียนเขียนเว็บด้วย HTML 5 !! ฉบับที่เร็วที่สุด !](https://www.youtube.com/watch?v=-jzu5YH6OMQ)